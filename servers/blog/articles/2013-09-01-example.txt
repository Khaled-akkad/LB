{
  "title": "Ökande antibiotikaresistens och brist på nya antibiotika – vad gör läkemedelsmyndigheterna?",
  "author": "Läkemedelsverket",
  "date": "2013/09/01",
  "summary": "Antibiotikaresistens är ett ökande globalt problem som medför att flera behandlingar inom modern sjukvård försvåras. Samtidigt är väldigt få nya antibiotika under utveckling. Läkemedelsverket arbetar aktivt genom nationell och internationell samverkan för att främja en ansvarsfull antibiotikaanvändning och stimulera utvecklingen av nya antibiotika."
}

**Antibiotikaresistens är ett stort och reellt globalt pro- blem som hotar att äventyra de medicinska framgångar som vi tar för givna inom modern sjukvård. Samtidigt är väldigt få nya antibiotika under utveckling. Läkeme- delsverket deltar aktivt genom nationell och internationell samverkan i aktiviteter för att främja en ansvarsfull antibiotikaanvändning och för att stimulera utvecklingen av nya effektiva antibiotika.**

##Bakgrund
Antibiotikaresistens är idag ett ökande globalt problem som medför att många infektionssjukdomar inte kan botas med tillgängliga antibiotika och att flera behandlingar inom modern sjukvård försvåras. WHO klassar i dag förekomsten av antibiotikaresistenta bakteriestammar som ett av våra största globala folkhälsoproblem. Utvecklingstakten av nya antibiotika är dessvärre låg, vilket leder till att allt färre läke- medel idag finns tillgängliga att sättas in mot de bakterie- stammar som utvecklat resistens. Även om Sverige tillhör de länder i världen som har lägst antibiotikaförbrukning och låg förekomst av antibiotikaresistens, berörs vi alla direkt eller indirekt av detta ökande hälsohot. Målet att minska utveckling och spridning av antibiotikaresistens involverar många områden inom humanmedicin och veterinärmedicin. Det kräver även en ökad miljömedvetenhet vad gäller till- verkning av antibiotika och omhändertagande av utsläpp. Detta förutsätter nationell och internationell samverkan på många plan och Sverige har tagit på sig en aktiv roll i detta viktiga arbete. Läkemedelsverket har, i samarbete med andra nationella myndigheter inom hälso- och sjukvården för människor och djur samt andra läkemedelsmyndigheter i Europa, en viktig roll i detta arbete.

##Aktiviteter på europeisk och global nivå 

###Initiativ för att uppmärksamma behovet av nya effektiva antibiotika

Konferensen ”Innovative Incentives for Effective Antibiotics” hölls i Stockholm 2009 under det svenska ordförandeskapet i EU och hade som huvudsyfte att stimulera industrin till att utveckla nya effektiva antibiotika, samt att främja en ansvarsfull användning av antibiotika. Denna konferens, som delvis fungerade som en väckarklocka för politiker och myndigheter, ledde bland annat till rådsslutsatser (Europe- iska rådet), där medlemsländer och Europeiska kommissio- nen uppmanades att skapa regulatoriska och ekonomiska incitament för utveckling av nya antibiotika som det finns ett mycket stort medicinskt behov av. I nuläget gäller detta främst antibakteriella medel mot multiresistenta gramnega- tiva patogener. Rådsslutsatserna uppmanade även till kraft- åtgärder för att främja en rationell användning av antibiotika till människor och djur. Representanter från Läkemedels- verket deltog aktivt i planering, genomförande och uppfölj- ning av detta möte, liksom vid en uppföljande global konferens i Uppsala 2010 med titeln ”The Global Need for Effective Antibiotics – Moving towards Concerted Action”, arrangerat av ReAct (Action on Antibiotic Resistance) och Uppsala universitet.

###EU-handlingsplan

Som en följd av rådsslutsatserna 2009 presenterade EU- kommissionen i november 2011 en omfattande handlings- plan mot antibiotikaresistens, med tolv konkreta åtgärder som ska genomföras i nära samarbete med EU-länderna. Handlingsplanen betonar insatser på sju specifika områden, av vilka flera har stark relevans för Läkemedelsverket, till exempel:

- Att se till att antibiotika används på lämpligt sätt hos både människor och djur.
- Att utveckla nya verksamma antimikrobiella medel eller alternativa behandlingar.
- Att samarbeta med internationella partners för att minska risken för antibiotikaresistens.

###Europeisk samverkan mellan human- och veterinär- medicin om effekter på folkhälsan

Kommissionen har gett den europeiska läkemedelsmyndig- heten (EMA), den europeiska livsmedelsmyndigheten (EFSA) samt den europeiska smittskyddsmyndigheten (ECDC) i uppdrag att uttala sig om den påverkan på folk- hälsan som kan vara en följd av antibiotikaanvändning på djursidan. En gemensam expertgrupp har bildats över myn- dighetsgränserna under ledning av EMA:s vetenskapliga kommitté för veterinära läkemedel (CVMP). Representant från Läkemedelsverket är utsedd att delta aktivt i gruppen som, förutom av representanter från EFSA och ECDC, be- står av representanter från CVMP i samråd med kommittén för humana läkemedel (CHMP).

